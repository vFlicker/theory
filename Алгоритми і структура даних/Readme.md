# Алгоритми та структури даних

## Алгоритм

Алгоритм - це скінченна послідовність дій, спрямованих на вирішення певної задачі. Алгоритм потребує виконавця, який буде виконувати ці дії.

Основні властивості алгоритму:

-   Універсальність — алгоритм можна застосовувати до різних вхідних даних, якщо вони однорідні.
-   Роздільність (дискретність) — алгоритм складається з послідовно виконуваних простих кроків. Кожен крок виконується після завершення попереднього.
-   Визначеність — кожен крок алгоритму описаний формально, і не допускається розбіжностей у його розумінні.
-   Результативність — алгоритм повинен вирішувати задачу і завершуватись за скінченну кількість кроків.

### Нотація «Велике O»

Алгоритмічна складність або асимптотична складність визначає залежність часу виконання алгоритму від розміру вхідних даних. Для позначення цієї складності використовується нотація «Велике O» (Big O). Вона дозволяє порівнювати алгоритми за їх швидкодією і визначати, наскільки повільно вони зростають при збільшенні розміру вхідних даних.

### Складність алгоритму

Складність алгоритму визначає, як змінюється витрата ресурсів (часу та пам'яті) при збільшенні розміру вхідних даних.

Виокремлюють наступні типи складності:

-   Константна складність `O(1)` — час виконання алгоритму не залежить від розміру задачі (наприклад, пошук елемента в хеш-таблиці).
-   Логарифмічна складність `O(log n)` — час виконання збільшується логарифмічно при збільшенні розміру задачі (наприклад, бінарний пошук у відсортованому масиві).
-   Лінійна складність `O(n)` — час виконання збільшується лінійно при збільшенні розміру задачі (наприклад, сумування елементів масиву або лінійний пошук в несортованому масиві).
-   Лінеаритмічна складність `O(n log n)` — час виконання зростає швидше, ніж лінійно, але повільніше, ніж квадратично (наприклад, сортування злиттям).
-   Квадратична складність O(n^2) — час виконання збільшується квадратично при збільшенні розміру задачі (наприклад, сортування вибором або бульбашкове сортування).

## Структури даних

Структури даних — це спосіб організації та зберігання даних з метою їх ефективного використання.

### Шаблон та дані

-   Дані — це інформація, що вводиться користувачем, передається сервером або генерується комп'ютером.
-   Шаблон — це оболонка для даних, їх розмітка, спосіб відображення інформації.
-   Дані не повинні повторювати шаблон.
-   Дані повинні описувати сутності, з якими ми працюємо.

Дані є абстрактними і можуть мати різні способи відображення (інформація залишиться незмінною, незалежно від способу її відображення).

### Проектування структури даних

-   Виділення окремих сутностей.
-   Визначення властивостей та методів для кожної сутності та вибір оптимальної структури для кожної з них.
    -   Якщо структура даних впорядкована — це може бути список.
    -   Якщо структура даних не впорядкована — це може бути множина (з унікальними значеннями) або словник (з ключами і значеннями).
-   Визначення зв'язків між сутностями.
