# React

React — це відкрита бібліотека, створена Facebook, яка спрощує створення користувацького інтерфейсу (UI) та розробку UI-застосунків. Вона використовує алгоритм консолідації (reconciliation algorithm) для ефективного оновлення UI. Для створення повноцінного застосунку на React, часто використовуються додаткові бібліотеки.

Основні особливості React:

-   Компонентний підхід — React побудований на основі компонентів, які можуть бути повторно використані і впроваджені в інші компоненти, що дозволяє писати чистий та структурований код.
-   Віртуальний DOM — React використовує віртуальний DOM, що дозволяє оптимізувати процес оновлення UI. Замість безпосередньої маніпуляції реальним DOM, React створює віртуальне представлення UI та здійснює ефективне оновлення реального DOM на основі змін у віртуальному DOM.
-   React використовується як View у шаблоні MV* (Model-View-*)
-   React можна використовувати як на стороні клієнта, так і на стороні сервера (за допомогою Next.js).

## JSX

JSX — це розширення JavaScript, яке використовується для опису компонентів React. JSX виглядає схожим на HTML, але насправді він створює виклики `React.createElement`, який створює маленькі об'єкти. Наприклад, якщо ми створюємо тег `<h1>`, то фактично це буде об'єкт з багатьма властивостями. React використовує ці «легкі» об'єкти для побудови віртуального DOM, що дозволяє ефективно оновлювати UI.

У JSX є деякі особливості:

-   Не можна використовувати умовні оператори, але можна використовувати тернарний оператор.
-   Можна вставляти масиви елементів, що дозволяє генерувати списки компонентів.

## StrictMode (суворий режим)

StrictMode — це компонент React, який допомагає виявляти потенційні проблеми у застосунку під час розробки. Він надає попередження про використання застарілих API, виявляє неочікувані побічні ефекти, попереджає про можливі проблеми у методах життєвого циклу та контексті.

StrictMode допомагає забезпечити якість та покращити розробку React застосунків, але варто зауважити, що його можна використовувати тільки під час розробки, а не у продакшн середовищі.

## Single Page Application (односторінкова програма)

Single Page Application (SPA) — це веб-застосунок, який не використовує традиційний метод повного перезавантаження сторінок при взаємодії з користувачем. Замість цього, SPA отримує нові дані з веб-сервера і оновлює лише частину поточної веб-сторінки, забезпечуючи більш плавну та швидку взаємодію з користувачем. Одна з переваг SPA — це можливість використовувати один сервер як API для різних клієнтських пристроїв, таких як веб-сайт, мобільний застосунок тощо.
