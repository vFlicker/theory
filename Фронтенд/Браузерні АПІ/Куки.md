# Cookie (куки)

Cookie — це невеликі дані, які сайт надсилає нам і які зберігаються в браузері. Вони використовуються для збереження різних типів інформації, таких як дані про останні відвідування, улюблені сторінки, переглянуті товари або товари в кошику. Також за допомогою кукі зберігається інформація про вхід на сайт під своїм обліковим записом. Куки дозволяють уникнути необхідності повторного входу при кожному відвідуванні сайту.

Основні особливості кукі:

-   Вони зберігають дані, які можна надсилати на сервер через заголовки.
-   Куки доступні лише на стороні клієнта (в браузері).
-   Термін зберігання куки встановлюється під час їх створення.
-   Обсяг даних, які можуть бути збережені в куки, обмежений і не перевищує 4 Кб.
-   Куки можуть бути захищеними, що означає, що їх вміст не може бути доступний на стороні клієнта. Це особливо важливо для збереження токенів аутентифікації та інших конфіденційних даних.

## Налаштування кукі

При створенні кукі можна налаштувати деякі параметри:

-   `path=/` — замовчуванням куки асоціюються з поточним шляхом і будуть видимими тільки на цьому шляху і його підшляхах.
-   `domain=site.com` — За замовчуванням куки видно тільки на поточному домені. Якщо вказати конкретний домен, то куки будуть видимими також на всіх його піддоменах.
-   `expires` або `max-age` — ці параметри встановлюють дату закінчення терміну дії куки. Якщо вони не вказані, то куки втратять свою дійсність після закриття браузера.
-   `secure` — цей параметр робить куки доступними лише при використанні протоколу HTTPS.
-   `samesite` — цей параметр забороняє браузеру відправляти куки зовнішнім доменам, що допомагає запобігти XSRF-атакам.
