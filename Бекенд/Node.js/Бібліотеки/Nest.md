# Nest.js

Nest.js — це фреймворк для розробки ефективних та масштабованих серверних застосунків на платформі Node.js. Використовуючи TypeScript, він впроваджує принципи програмування, спрямовані на полегшення розробки.

## Module (модуль)

Module — це клас, анотований декоратором @Module(). Декоратор надає метадані для організації структури програми. Властивості модуля включають:

- `providers` — постачальники, які створюються інжектором Nest і можуть використовуватися в межах цього модуля.
- `controllers` — набір контролерів, які визначають обробку запитів для цього модуля.
- `imports` — список імпортованих модулів, які надають постачальників, необхідних для цього модулю.
- `exports` — підмножина постачальників, доступних для імпортів у інших модулях.

## Controllers (контролери)

Controllers — відповідають за обробку вхідних запитів та управління відповідями клієнту. Вони визначають логіку маршрутизації та обробки запитів, можуть делегувати складні завдання постачальникам.

## Providers (постачальники)

Providers — це класи JavaScript, які оголошуються як провайдери в модулі. Вони можуть включати служби, репозиторії, фабрики, помічники, middleware, охоронці та інші.

## Entities (сутності)

Entities — це класи, які мапляться на таблиці бази даних. Вони використовуються для взаємодії з базою даних та визначення структури даних.

### Services (служби)

Використовуєте сервіси, коли маєте бізнес-логіку, яка не прив'язана до конкретної технології чи джерела даних.

- Відповідальність — сервіси відповідають за обробку бізнес-логіки, зберігання та обробку даних.
- Використання в контролерах — сервіси використовуються контролерами для виконання різних завдань, таких як обчислення, валідація, аутентифікація тощо.
- Приклад — якщо вам потрібно виконати обчислення оптимального маршруту на основі даних, збережених в базі даних, це може бути реалізовано в сервісі.

### Repositories (сховища)

Використовуєте репозиторії, коли працюєте з базою даних і хочете відокремити логіку доступу до даних від решти застосунку.

- Відповідальність — репозиторії використовуються для взаємодії з базою даних, виконання операцій зберігання та отримання даних.
- Використання в сервісах — сервіси можуть використовувати репозиторії для отримання або збереження даних в базі даних.
- Приклад — якщо вам потрібно зберегти нового користувача в базі даних або отримати список усіх користувачів, це може бути реалізовано через репозиторій.

## Корисні команди

- `npx @nestjs/cli new project_name` — створити новий проект.
- `npx @nestjs/cli g resource users` — створити директорію з файлами для ресурсу «users».
- `npx @nestjs/cli generate service/controller/service users` — створити директорію з файлами для сервісу, контролера та служби для ресурсу «users».
