# CDN

CDN (Content Delivery Network / Мережі доставки контенту) — це географічно розподілена мережа серверів для швидкої доставки контенту користувачам веб-сайтів. Замість того, щоб запитувати контент віддалено від основного сервера, CDN використовує сервер, що знаходиться найближче до користувача. Це значно зменшує затримку та покращує швидкість завантаження.

Основні компоненти CDN включають Origin (джерело) — основний сервер, і PoP (точка присутності) — сервер, розташований найближче до користувача. Контент може бути статичним або динамічним. Головна мета CDN — забезпечити мінімальний час відповіді для користувачів шляхом оптимізації мережевої інфраструктури та розташування серверів у стратегічних точках світу.

## Origin

Origin (Джерело) — це сервер, на якому зберігаються вихідні файли або дані, які роздаються через CDN.

## PoP

PoP (Point Of Presence / Точка присутності) — це кешуючий сервер, що знаходиться у певній географічній локації, який містить копії контенту. Це дозволяє CDN швидко завантажувати контент, навіть якщо оригінальний сервер знаходиться далеко від користувача.

## Статичний контент

Статичний контент — це контент, що зберігається на сервері в незмінному вигляді, наприклад, зображення, відео або CSS-файли.

## Динамічний контент

Динамічний контент — це контент, що генерується на сервері в момент отримання запиту, наприклад, персоналізований контент або дані з бази даних.
