# Завантаження сайту

## Крок 1

Користувач вводить URL (Uniform Resource Locator / Уніфікований локатор ресурсів) в браузері.

## Крок 2

Браузер отримує вашу адресу сайту. Щоб встановити зв'язок із сервером, браузер робить запит до DNS для розрішення доменного імені на IP-адресу. Якщо адреса була використана раніше, то запит до DNS не потрібен, оскільки він береться з локального кешу.

## Крок 3

Браузер встановлює з'єднання із сервером. У більшості випадків для цього використовується спеціальний протокол TCP (Transmission Control Protocol)

1. Пристрій користувача надсилає запит на встановлення з'єднання з сервером (SYN-пакет)
2. Сервер надсилає відповідь із підтвердженням отримання SYN-пакета (SYN/ACK-пакет)
3. Пристрій користувача під час отримання SYN/ACK-пакета надсилає пакет з підтвердженням (ACK-пакет). У цей момент з'єднання вважається встановленим.

## Крок 4

Якщо ми використовуємо HTTPS, відбувається обмін сертифікатами для перевірки автентичності сервера та захисту від перехоплення даних.

## Крок 5

Після встановлення з'єднання ми переходимо до HTTP частини і формуємо заголовок. Браузер відправляє запит HTTP, щоб отримати контент сайту.

## Крок 6

Сервер отримує запит від браузера з детальним описом того, що потрібно виконати. Для обробки запиту використовуються спеціальні серверні програми, такі як Nginx, Apache або NodeJS, які називаються веб-серверами. Веб-сервер перенаправляє запит до програми-оброблювача, наприклад, PHP, Ruby або ASP.NET у випадку використання Nginx або Apache. У випадку використання NodeJS, програма-оброблювач вбудована у веб-сервер, що дозволяє оброблювати запити без необхідності використання додаткового серверного програмного забезпечення. Ця програма вивчає вміст запиту та вирішує, у якому форматі надіслати відповідь та які файли потрібні, збираючи відповідь на запит.

## Крок 7

Коли відповідь сформована, вона надсилається веб-сервером назад до браузера. У відповіді зазвичай міститься контент для відображення веб-сторінки, інформація про тип стиснення даних, способи кешування, файли cookie, які потрібно записати тощо.

## Крок 8

Браузер опрацьовує отриману відповідь. Починається парсинг HTML, створюється DOM та CSSOM.

## Крок 9

Далі на основі розпарсеної інформації відбувається рендеринг (відображення веб-сторінки).
